<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Catherine`s first page</title>
</head>

<body>
  <h1>Щось про себе</h1>
  <h2>Якісь мої думки</h2>
  <p>Я ніколи не вважала найкращим варіантом розповісти про себе – розписати всю свою біографію та хронологію життя.
    Найкраще, що може зробити людина, яка хоче, щоб люди, яким навіть не доводилося бачити її наживо,
    зрозуміли, що вона із себе уявляє і перейнялися її історією - це розповісти про справу від якої у неї горять очі або
    колись горіли.
    <strong>Кожен змінюється на очах, коли мова заходить про його справу життя</strong> і якщо ти бачиш,
    що нейрохірург розповідає про свою професію з такою легкістю, ніби він картини пише, то це воно.
    Сотні людей матимуть сотні варіацій як розповісти про одну річ, але байдужих слухати не будуть.
    Почують і помітять того єдиного, кому навіть говорити не варто, щоб усі зрозуміли, що він готовий життя покласти за
    те, чим займається.
    Красиво і лірично розповісти про справу, займаючись якою я втрачала рахунок часу, не вийде, оскільки це була
    вузькоспрямована технічна
    галузь. Адже технар не напише в ліричному ключі про те, чим відрізняється несучий гвинт у гелікоптері від рульового.
    Чи не напише що таке крен чи тангаж в авіації.
    Проте головна причина інша. Красиво і лірично насамперед не вдасться написати тому що ця історія не мала
    продовження,
    вона мала лише кінець і він не був добрим.
  </p>
  <h2>Пошуки свого шляху</h2>
  <p>Почалося все з того моменту як у мене тільки-но почався усвідомлений вік і я почала щось розуміти.
    Досі в мені зберігаються спогади трирічної мене, коли я мріяла, бачила себе успішною та щасливою.
    Але успішною у чому? З того моменту почалися пошуки свого місця у світі та пошуки цього світу у мені.
    Ще тоді прийшло усвідомлення, що дорога до миру в мені - це знаходження того, заради чого ти захочеш і вставати о
    шостій ранку,
    і присвятити цій справі свій єдиний вихідний і всі похідні, які виходять із одержимості своїм шляхом. А все тому, що
    ти не сприймаєш цю
    справу як частину себе. Ти сприймаєш цю справу як повноцінну окрему себе, лише в іншому фізичному прояві.
    скільки ж у мене було спроб, що я тільки не перепробувала, щоб зовсім незадовго до вступу в універ вирішити,
    чому я саме присвячую життя.
    Авіація для мене стала однією із життєво необхідних речей.
    Як вода та сон для будь-якого живого організму. Виходило так, що чим би я не займалася, на підсвідомості крутилися
    думки про майбутнє в
    авіації, про моє місце в цій сфері і про те, що хочу дати світу авіації.
  </p>
  <h2>Авіація, Харків, 24.02.2022</h2>
  <div>
    <img src="img/ха.webp" width="500" alt="Харків">
    <p><b>Харків, 24.02.2022 5:00</b>
      Прокидаюся від, тоді ще незрозумілих мені звуків, і злюся, адже мені рано вставати в універ, а я могла ще спати та
      спати.
      Тоді ще було незрозуміло, що це зовсім не важливо, з того моменту все стало неважливим.
      Уся Україна, весь світ знає, що вони зробили з Ха. Я виїхала звідти через два тижні після початку повномасштабної
      і
      ніби залишила
      душу там. Можливо тому, що людину з Харкова вивезти можна, а Ха з людини ні? Я почала багато порівнювати і куди б
      я
      не поїхала,
      як добре не було б у новому місці, я шукаю там Харків.
      Моїй мрії провести студентські роки у цьому місті та розпочати свій шлях авіаконструкторки не дали збутися.
      Досі, коли в соцмережах трапляються відео на тему авіації, я миттєво їх перегортаю, тому що досі неприємно і
      боляче
      усвідомлювати,
      що все склалося так, як склалося.
      Іноді я думаю, чи була б я щасливішою якщо б продовжила рухатись у цьому напрямку і якщо б не настав кінець
      історії
      авіації у моєму житті.
      А може, це просто пауза?</p>
    <img src="img/літак.jpg" width="500" alt="літак">
  </div>
</body>

</html>